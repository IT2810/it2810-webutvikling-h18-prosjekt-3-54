# it2810-webutvikling-h18-prosjekt-3-54
Prosjekt 3 gikk ut på å designe og implementere en “Personal Information and Motivation Manager” app hvor formålet var å demonstrere teknologibruk. Det første kravet var at brukeren skal ha mulighet til å legge til nye elementer som f.eks. oppgaver eller todos. Det andre kravet var at de valgte elementene skal lagres via AsyncStorage, slik at informasjonen blir ivaretatt selv om appen avsluttes og startes. Det tredje kravet var å demonstrere teknologibruk som er noe utover basic React Native UI-problematikk, som f.eks. bruk av gps eller skritteller.

For å tilfredsstille det første kravet implementerte vi en “kontaktbok” i applikasjonen, hvor brukeren har mulighet til å lagre og slette kontaktinformasjon til f.eks. venner og bekjente. Vi implementerte også en “To Do” side i appen, hvor brukeren kan lagre gjøremål og en eventuell beskrivelse av disse. Gjøremålene kan også slettes. For å opprette en kontakt eller Todo bruker vi et form fra “tcomb-form-native” slik at det er enkelt å sikre at dataen fra brukeren er rett. Vi bruker et Modal-element som popper opp når brukeren vil opprette en ny kontakt/todo.   

Vi brukte AsyncStorage for å ta vare på brukerens gjøremål og kontaktliste selv om applikasjonen avsluttes og startes. For å kunne lagre flere kontakter og Todos ble de lagt inn i en liste som ble stringifisert før den ble lagret ved hjelp av AsyncStorage. Lista er i staten og blir oppdatert når endringer skjer, slik at FlatList elementet viser rett hele tiden. FlatList henter sin data fra listen i staten, og det er dette elementet som viser de forskjellige kontaktene og Todos. 

Valget angående teknologi som er noe mindre basic falt på bruk av gps. Den siste funksjonen i applikasjonen vår er at brukeren har mulighet til å finne sin egen lokasjon på et kart i “location” tabben, og om ønskelig lagre lokasjonen. Lokasjonen blir da lagret i AsyncStorage og brukeren vil ha mulighet til enkelt å gjenfinne lokasjonen ved neste gangs bruk av applikasjonen dersom ønskelig. Koordinatene til posisjonen lagres i staten og brukes av kartet for å vise rett området, og av kart-markøren for å vise nøyaktig posisjon. På oppstart viser kartet koordinatene til Europa med en delta satt til 100, dvs at kartet er helt utzoomet når man kommer inn på tabben første gang. Også her må vi stringifisere koordinatene som egentlig er på json-format, fordi AsyncStorage bare kan lagre strenger. Når vi da henter koordinatene ut igjen, parser vi de tilbake til json. 

For å tilfredsstille kravet om plattformuavhengighet har vi kontinuerlig testet prosjektet både i android- og ios-emulatorer, og også testet på enheter med disse operativsystemene.
